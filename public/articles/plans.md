# Конкретні плани

### Сезонні плани:
- Перший на черзі у планах - Таємний Миколай. Традиційна акція в якій братиме участь весь ліцей, обмінюючись подарунками на суму до 150 грн з випадково вибраним одержувачем.
- Туса/барди – невеличка приємна розрядка для кожного перед сесіями. Музика, люди та просто комфортна атмосфера.
- Голос ліцею – конкурс, у якому будуть змагатися найкращі голоси ліцеї, за можливість озвучити гімн ліцею, який буде складено і поставлено на музику
- Посади своє дерево – волонтерський проєкт, у якому братимуть участь всі охочі. Засада івенту, посадити своє дерево на волонтерських засадах поблизу ліцею.
- Толока території – це згуртоване прибирання території ліцею і підготовки його до літніх канікул. 

### Плани на всю каденцію (звісно к-сть пунктів може збільшуватись по ходу):
- Співаник ліцеїста – збірка пісень і музичних видань, які має знати кожен ліцеїст. Пісні матимуть акорди. 
- Дебати – це можливість ліцеїстів подискутувати як на заготовлені теми, так і на питання рішень органу самоврядування або міністерств
- Читацький клуб – це секція, в якій всі охочі любителі книжок можуть прийти й пообговорювати/подискутувати.
- “Підкасти”- одна з рубрик, яка нестиме розважальний характер. Неймовірні, захопливі та неочікувані історії від людей різних поколінь яких об’єднує ліцей наперекір часу.
- Міжкласові конкурси – періодичні змагання між класами з різними завданнями та відповідно крутими призами. Кожен клас має проявити, як найкреативніший і найорганізованіший.
- Кіновечори – періодичні перегляди фільмів, які вибиратимуться голосуванням. Всі охочі зможуть приємно й не самотньо провести вечір.
- Тематичний день – день, у який всі мають постаратись вдягнутись і поводитись  відповідно до заданої тематики. Наприклад: “День білих сорочок”, “Мексиканський день”,”Офіційний день”.
